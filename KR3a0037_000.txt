# -*- mode: mandoku-view; -*-
#+TITLE: 童蒙訓
#+DATE: 2015-08-24 22:58:12.471694
#+PROPERTY: ID KR3a0037
#+PROPERTY: BASEEDITION WYG    
#+PROPERTY: JUAN 提要
<pb:KR3a0037_WYG_000-1a>¶
欽定四庫全書　　　　子部一¶
　童䝉訓　　　　　　　　儒家類¶
　　提要¶
　　　　(臣/)等謹案童䝉訓三卷宋吕本中撰本中有¶
　　　　春秋集解已著録是書其家塾訓課之本也¶
　　　　本中北宋故家及見元祐遺老師友傳授具¶
　　　　有淵源故其所記多正論格言大抵皆根本¶
　　　　經訓務切實用於立身從政之道深有所禆¶
<pb:KR3a0037_WYG_000-1b>¶
　　　　中間如申顔李潛田腴張琪侯無可諸人其¶
　　　　事蹟史多失傳賴此猶可以考見大畧固不¶
　　　　僅為幼學啟迪之資矣考朱子答吕祖謙書¶
　　　　有舍人文所著童蒙訓極論詩文必以蘓黄¶
　　　　為法之語此本無之其他書所引論詩諸説¶
　　　　亦皆不見於書内故何焯跋疑其但節録要¶
　　　　語而成已非原本然刪削舊文不過簡其精¶
　　　　華除其枝蔓不應近語録者全存近詩話者¶
<pb:KR3a0037_WYG_000-2a>¶
　　　　全汰以意推求當時殆以商㩁學問者為一¶
　　　　帙品評文章者為一帙有内編外編之分傳¶
　　　　其書者輕詞華而重行誼但刻其半亦未可¶
　　　　定也其書初刻於長沙龍溪譌舛頗甚嘉定¶
　　　　乙亥婺州守邱夀雋重校刋之有樓昉所為¶
　　　　跋後紹定己丑睂山李&KR1033;守郡得本於提刑¶
　　　　吕祖烈復鋟木於玉山堂今所傳本即明人¶
　　　　依宋槧翻雕行欵字畫一仍其舊最為善本¶
<pb:KR3a0037_WYG_000-2b>¶
　　　　今亦悉從之焉乾隆四十二年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官(臣/)　陸　費　墀¶
